---
title: 'Zaawansowane sekcje w HTML'
category: 'Html'
publishedAt: '20-05-2022'
isPublished: false
popular: false
image: '/images/zaawansowane-sekcje-html/thumbnail.png'
excerpt: 'Sekcje w HTML? Przecież to łatwizna! Okazuje się, że wcale nie i duża część Frontend Developerów w zły sposób z nich korzysta. Jak tworzyć przyjazne accessbility sekcje? Pssst, tego nie nauczą Cię na pierwszym lepszym kursie. '
---

Po co tak właściwie korzystamy z `<section>`, nie wystarczy zwykły `<div>` ? Część osób powie "bo semantyka" - ale co ta semantyka nam daje? Strona przecież wygląda identycznie.

Powinniśmy korzystać z "semantycznych" tagów, nie bo "ktoś tak powiedział", tylko dlatego, że są one potrzebne technologiom asystującym, np. czytnikom ekranowym.

Kiedy używać `<section>` ? Gdy mamy na stronie, tak jak nazwa mówi, jakąś sekcję, która **powinna** mieć w sobie nagłówek. Na tym większość materiałów odnośnie tego tagu się kończy, ale jest pewien haczyk...

Załóżmy sytuację, w której mamy `<div>` a w nim nagłówek, analogicznie zróbmy z `<section>`. Pod względem struktury HTML, druga opcja faktycznie reprezentuje sekcję. Różnic natomiast nie ma dla technologii asystujących - odbierają one te dwa bloki kodu identycznie.

<Highlight variant="error" title="">

```html
<div>
  <h2>Zwierzęta</h2>
</div>

<section>
  <h2>Zwierzęta</h2>
</section>
```

</Highlight>

<Newsletter />

Tutaj całe na biało wchodzą Aria Roles, wcześniej deklarowało je się w ten sposób 'role="main"', obecnie większość ról da się zastąpić "semantycznymi" tagami HTML, np. `<main>`. Tak jak `<main>` odpowiada roli `main`, tak `<section>` reprezentuje rolę `region` - pod pewnym warunkiem.

Żeby sekcja uzyskała status "region" potrzebuje tzw. accessible name, możemy je dodać za pomocą `aria-label` lub `aria-labelledby` (preferowane).

<Highlight variant="success" title="">

```html
<section aria-labelledby="animals">
  <h2 id="animals">Zwierzęta</h2>
</section>
```

</Highlight>

Po co nam te całe role? Dzięki nim użytkownicy technologii asystujących mogą rozróżnić, że "hej tu jest nawigacja, tu główna część strony, tutaj formularz, a tutaj sekcja z nagłówkiem". Warto również pamiętać o nagłówkach w sekcjach, bo to przez nie najczęściej użytkownicy nawigują się po stronach.

A jeśli to do Ciebie nie przemawia (a powinno), to nawet z perspektywy czystego kodu warto powiedzieć innemu programiście "ten element strony jest sekcją".

Powinniśmy jednak używać sekcji z rozwagą - nie chcemy wprowadzać użytkownika w błąd mówiąc mu, że coś jest sekcją, a tak naprawdę na stronie występuje np. w formie jakiejś pobocznej treści (`<aside>`).
